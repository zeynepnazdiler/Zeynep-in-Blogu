# Ozyegin Universitesi 18-22 Haziran Maker Kampı

[Openfab](http://openfab.ozyegin.edu.tr) lise tatil kamplarında HTML/CSS eğitimi için düzenlenmiştir. [Bootstrap](http://getbootstrap.com/) altyapısı kullanılmaktadır.

## Yarını İnşa Et Programı

“Yarını İnşa Et” programı ülkemizdeki 9-10-11. Sınıf öğrencilerine yönelik bir dijital dönüşüm eğitim programdır.

Programa gönüllü olarak katılan ve daha önce Arduino veya benzeri bir platformda çalışmış olan öğretmenler TTGV tarafından kendilerine ücretsiz sağlanan kitlerle 2 günlük uygulamalı elektronik ve programlama eğitimi  alırlar.

Eğitim almış olan her öğretmen en fazla 4-5 öğrenciden oluşan gönüllü takımlarını oluşturur.

Gönüllü öğrenci takımları öğretmenlerinin rehberliğinde kendilerine TTGV tarafından sağlanan ücretsiz kitlerle Sağlık, Çevre ve Enerji, Akıllı Şehirler konu başlıklarında çevrelerinden belirledikleri sorunlara çözümler geliştiren  projelerin demolarını oluşturmaya başlarlar.

Okullar tarafından görevlendirilecek proje koordinatör öğretmenler iki haftada bir TTGV’ye projedeki ilerleme hakkında bilgi verirler.

Demolarını tamamlayan öğrenci takımları projelerini TTGV tarafından hazırlanan formlara hikayeleştirerek ve görsellerle anlatarak aktarırlar.

Her yıl 2 Dönem şeklinde yürütülen programın her döneminde en başarılı projeler bağımsız bir Jüri tarafından seçilerek kamuoyuna açık bir etkinlikte ödüllendirilir.

